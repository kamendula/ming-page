{
  "title": "明史列传补.袁天章传",
  "subject": "明史列传补.袁天章",
  "author": "那个谁",
  "date": "",
  "content": "明史列传补.袁天章传\n\n作者：那个谁\n\n\n\n袁天章，江西新昌人，故锦衣卫指挥使、都督袁彬之孙也。彬以扈从英宗北狩，有功，名载国史，天章以祖荫入仕，累官锦衣卫佥事、同知、指挥使，具管卫事。天章沉毅有谋略，善察奸伪，嘉靖朝以有干才称。\n\n嘉靖八年，天章以锦衣卫指挥佥事管南司事。会朝廷应诏自陈，天章以与传乞者混列，竟被革职。天章上疏自辩，言：“故都督彬，臣祖也，随英皇北狩，生死不离，翼卫之功昭然。臣以武举中式，非由幸进，今与冗员同革，恐负先臣忠节。”兵部覆议：“天章由会举推择，且彬旧劳可念，宜复其职。”上允其言，诏带奉入如故，毋得奏扰。\n\n十五年，复命天章本卫堂上管事，部议谓：“锦衣近侍，唯贤是任，是以撰授最严。苟非其人，虽开国元勋之裔，亦止带俸而已。但天章常由会举，为众所推，皇上如念彬旧劳，量加恤录，擢令莅职，亦不为忝。上然之，故有是命。\n\n十六年，鲁端王朱观火𤊟与叔祖馆陶王朱当淴交恶，互相讦奏，词连不法事。上命刑部左侍郎杨志学、锦衣卫都指挥佥事袁天章及户科给事中周珫为钦差，赴山东勘问。天章至，会巡抚胡缵宗、巡按李松等，遍历取证，鞫讯人犯百九十有五，历时既久，具得本末，后据编纂卷宗《鲁府招》，天章等审明后，列上罪状，虽以宗藩亲贵未直问，然穷治左右拨置者，悉置诸法，二王皆革禄米，鲁藩事遂得以平。是役显天章持法之谨，为时所称。\n\n二十四年，奉命侦办楚藩案，世子朱英燿弑父愍王朱显榕，伪称暴薨。湖广巡抚车纯、巡按伊敏生始发其事，上震怒，命司礼监太监温祥、驸马都尉邬景和、刑部左侍郎喻茂坚与锦衣卫都指挥使袁天章往勘。天章至武昌，据查得实，搜获党羽徐景荣等二十六人，皆英燿随侍谋逆者。鞫实后，天章等疏报，上命斩英燿于市，焚尸不许收葬，同谋凌迟、弃市者数十人。\n\n天章审理果断，不避亲贵，论功当最。是年十二月，以提督缉访功，天章由都指挥使升都督佥事，赐羊酒新钞，与掌卫事陆炳同受赏。\n\n二十七年，天章以三年缉捕理刑有功，擢后府都督同知，仍管锦衣卫事。\n\n二十九年，庚戌之变起，俺答入寇，京师戒严。上命工部左侍郎龚辉督理九门濠堑，天章以都督同知、锦衣卫管卫事会同五城御史结城中军民人等，巡缉奸宄、御卫来敌。\n\n三十三年九月，天章卒。上念其久任督捕，屡勘大案，有功于朝，赐祭葬，赠右都督。\n\n赞曰：明自正统后，锦衣卫诸官多为权奸鹰犬，残刻邀宠，鲜克有终。袁彬护驾北狩，忠毅著于史；天章承其家声，虽一度坐累革职，而勘鲁、楚二藩案时，察伪辨奸，不避嫌畏，雪冤禁乱，可谓克绍箕裘。前如朱骥者，于少保胥也，为人刚正，颇有干才，掌事时，陈条有理，谏言多为宪宗纳之，有少保之风，天章为彬后，亦恪尽职守、公忠体国，不以专侦缉之事横于朝野，史载其事迹虽颇简，然一节之善，亦足以见其持正之心。惜乎档籍散亡，生平不尽可考，惜可叹也！\n\n\n\n参考资料：《明世宗实录》卷一百五十八、一百九十一、二百九十八、三百三、三百六、三百四十三、四百十四\n\n《鲁府招》\n\n《皇明法传录嘉隆纪》\n\n《明书》卷一百二十五\n\n《明史·袁彬传》",
  "notes": [],
  "wordCount": 1025,
  "sourceFile": "1_袁天章(1).docx",
  "updatedAt": "2025-12-31T02:56:48.718Z"
}